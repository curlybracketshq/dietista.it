---
layout: post
title: ... e la Pancia non c'è più! (Prima Parte)
description: Se avete un pò di pazienza cercheremo di venire a capo del motivo di quel fastidioso gonfiore di pancia che a volte non dà tregua.
episode_id: 15xfqj2w2B2k8qmzoSiKMM
---

Se avete sofferto almeno una volta di gonfiore addominale, mi riferisco a quel fastidioso gonfiore che ci condiziona la giornata, allora vorrà dire che siete nel podcast giusto.

Innanzitutto diamo la giusta dignità a questo organo così importante: **l’intestino**. Vediamolo un po' più da vicino. _Sulla mucosa intestinale sono presenti i villi_ che sono come tante piccole propaggini, sembrano delle dita, che allora volta sono ricoperti da altri villi, i _microvilli_, perché sono naturalmente molto più piccoli. Alla luce di ciò, se potessimo virtualmente sviluppare o stendere ogni piccola superficie della mucosa intestinale, questa matrioska di superfici assorbenti, allora dicevo, **se potessimo virtualmente stendere ogni piccola superficie intestinale, potremmo ricoprire quasi un campo da basket.**

Ribadisco: **abbiamo una superficie assorbente grande quasi un campo da basket.**

Perché allora un tessuto così esteso perde la sua efficienza e per protesta produce gas oltre la norma, tanto da rendere così anti estetica la nostra pancia? _Sarà quello che mangiamo?_

Tendenzialmente chi soffre di gonfiore, inizia ad eliminare questo o quell’alimento, va per tentativi, che lì per lì, per qualche breve periodo, sembreranno quasi d'aiuto. È l’approccio giusto per sconfiggere questo malessere? Ma facciamo un passo indietro così da potervi dare tutti i tasselli per sistemare questo puzzle.

Fondamentalmente il nostro campo da basket, ehm scusate, il nostro intestino, ha tre funzioni: una è quella di **assorbire i nutrienti**, la seconda è quella di **proteggerci dai microrganismi potenzialmente patogeni**, e cioè che nuociono alla salute, e terza è quella di **eliminare le sostanze di scarto** con le feci.

Basta pensare che _quello che ingeriamo non è sterile_ e oltre al sapore può portare con sé batteri, virus, funghi o altro. In sintesi **l’intestino, con la sua mucosa, ci difende da possibili aggressioni.** Quindi, mentre nella mucosa si completa il processo di digestione e assorbimento dei nutrienti, contemporaneamente essa cercherà di liberarci anche da agenti potenzialmente dannosi per la nostra salute. E se ciò non accadesse saremmo un giorno si, e un giorno no, con delle infezioni.

A dimostrare questo lavoro incessante di disinfezione c'è il fatto che _un gran numero di linfonodi sono situati proprio nell’intestino._ Questa è una barriera immunitaria.

**Il primo riconoscimento dei microrganismi dannosi avverrà sulla superficie della mucosa.** Ed ecco entrare in campo quella che sarà la nostra seconda parte del podcast: _la flora batterica intestinale_, detta anche _microbiota_. Le prime sentinelle del nostro intestino. Vi anticipo che **il buon funzionamento dell’intestino è strettamente legato alla flora batterica**, oltre che alle nostre abitudini alimentari, ed esse, a loro volta, contribuiranno a regolare la crescita della flora batterica o microbiota.

Quindi possiamo dire che _se il gonfiore va oltre la norma è sicuramente un grido di aiuto da parte di questo organo meraviglioso_, che ci avvisa di una qualche alterazione, che non sarà necessariamente, o solo, di natura alimentare.

Per la soluzione a questo problema ci sentiamo nella seconda parte del prossimo podcast.