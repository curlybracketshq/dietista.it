---
layout: post
title: ... e la Pancia non c'è più! (Seconda Parte)
description: Con questa puntata vi avvicino al mondo del Microbiota
episode_id: 0EaFicZEIqcXH8EneHzI6k
---

In questa seconda parte vi accompagnerò alla scoperta del **Microbiota**, una comunità di microrganismi che vivono in simbiosi con il corpo ospite, come il nostro, ma anche in quello animale e vegetale.

Perlopiù _il Microbiota è composto da batteri, ma anche da virus e funghi, e albergano soprattutto nel colon_, ma sono anche presenti sulla pelle, nella bocca, nello stomaco e anche nei polmoni. Pensate che _le feci sono composte dal 70% d’acqua, il 10% da sostanze indigerite e il 20% da flora batterica morta_.

È sorprendente che _il numero di cellule batteriche che convivono con noi è addirittura superiore al numero delle cellule che compongono il nostro corpo_, ma le nostre cellule, essendo più evolute e più complesse, sono più grandi, più voluminose, praticamente si vedono solo le nostre.

Desidero vi facciate un'idea precisa del Microbiota e della rilevanza della sua presenza, perché deve svolgere, per sé, per noi e con noi, delle azioni importanti e vitali. Il Microbiota, oggi giorno, **può essere considerato un organo**, perché oltre ad aiutarci a digerire elementi essenziali, a dare un aiuto importantissimo al sistema immunitario, a produrre vitamine come le B e la K, ad assorbire oligominerali come il ferro, il calcio e il magnesio, oltre tutto ciò, i ricercatori indagano e scoprono delle funzioni in più del Microbiota, come _la produzione di sostanze che servono da antibiotico o da regolatori anche del nostro umore_, sì anche del nostro umore.

Ogni neonato nasce con un Microbiota unico, diverso dagli altri, come un'impronta digitale, che dipende dalla gestazione e del parto. Sarà l’eredità della propria madre e si maturerà attorno ai 2-3 anni di vita. Anche se il Microbiota è unico, ha però dei tratti macroscopici comuni con gli altri Microbiota, ma se pensiamo che è composto da almeno 1000 specie, allora i conti tornano.

Abbiamo detto che il Microbiota collabora con noi e riesce a farlo finché la sua composizione rimane ricca, varia, si dice che c’è una sorta di equilibrio nella flora. Soffermiamoci a quella intestinale, che è la più numerosa, un equilibrio chiamato **eubiosi**. _Quando le specie batteriche che albergano nel nostro intestino hanno un sorta di equilibrio tra loro, possiamo parlare di eubiosi._

In questo stato di eubiosi, equilibrio, sono compresi anche quei batteri potenzialmente patogeni, o cattivi, che finché la nostra flora è varia e abbondante tiene a bada, e non gli permette di moltiplicarsi oltre la norma o di migrare verso qualche distretto del corpo che non è quello abituale. Tra questi ricordiamo i più famosi: _Helicobacter_, famoso per i problemi che può arrecare allo stomaco; _Candida_, un fungo fastidioso alle vie genitali femminili, all’intestino e anche alla mucosa orale; _Stafilococco aureo_, ma di quest’ultimo voglio citarvi un [articolo recentissimo](https://www.nih.gov/news-events/nih-research-matters/probiotic-blocks-staph-bacteria-colonizing-people) in cui Stafilococco, dalle sue sedi tradizionali, come la superficie della pelle, il naso, l’intestino, migra verso aree come sangue, polmoni, ossa, o sotto l’epidermide, creando gravi infezioni persino fatali. Bene, [questo studio](https://doi.org/10.1016/S2666-5247(22)00322-6) ci porta ad un risultato che ha dell’incredibile, e cioè l’utilizzo di un altro batterio per riaccompagnare lo Stafilococco all’interno del suo perimetro dove alberga senza recare danno, riducendo la sua presenza di quasi il 95%, senza alcun effetto collaterale. Evitando così l’uso di antibiotici che colpirebbero tutti i batteri, anche quelli benefici, che risiedono nel nostro organismo.

Si dice allora che **il nostro Microbiota è resiliente**, parola ereditata dall’ambito psicologico, e cioè la capacità di recuperare il suo profilo funzionale sano dopo un insulto. Elencheremo questi insulti che portano allo squilibrio o _disbiosi_.

Perciò **la parola d’ordine è: conservare l’eubiosi**, l'equilibrio, conservare la variabilità, la ricchezza del Microbiota, che abbiamo ereditato e fatto crescere con tante specie ed ognuna con la sua peculiarità.

Allora torniamo ora al nostro gonfiore di pancia. Il primo significato è che la condizione di eubiosi, equilibrio, è cambiata, sta virando verso una condizione di disbiosi, squilibrio, del Microbiota.

Vi anticipo ora le principali cause di disbiosi. Esse sono: **l’alimentazione**, vedremo la qualità e la quantità, **l’uso dei farmaci** e **lo stress**.

Volevo così ripetervi quanto sia riduttivo dire, questo o quel cibo, mi gonfia la pancia.

La prossima volta vi parlerò di queste cause principali del gonfiore di pancia.
